Fő út
Feleky Sándor: Karácsonyi angyalok

Fehér szárnyú karácsonyi angyalok,
A mi lelkünk most nálatok andalog.
Kunyhókba és palotákba szánjatok,
Libegjen be észrevétlen szárnyatok.

Fehér szárnyú karácsonyi angyalok,
Ti felétek szállanak ma a dalok.
Vigyétek fel kérésünk az egekig,
Ahhoz, aki mindent tud és megsegít.

Fehér szárnyú karácsonyi angyalok,
Fáradt lélek ne vergődjék ma gyalog.
Emelkedjék fel a tiszta magosba
S ha csüggeteg, hit napfénye hadd mossa.

Fehér szárnyú karácsonyi angyalok,
Bizony, bizony nagy kérésünk van ma sok.
Láthattok ti milljó kérges tenyeret,
Mely felétek nyúl és kér kis kenyeret...

Ugy-e felviszitek majd e szent imánk
Ahhoz, aki virraszt s vigyázz fent miránk.

Advent 20. napja van ma!
Kinyílt hát a Falu Adventi Ablakos Kalendáriumának huszadik ablaka.
Aki útrakelne, hogy felkeresse a mai napunk fénylő ablakát keresse azt a Fő úton, a Gazdabolt környékén.
https://www.facebook.com/groups/126959344697736/permalink/1905587853501534/