Arany János utca
Juhász Gyula: Rorate

A kéklő félhomályban
Az örökmécs ragyog,
Mosolygón álmodoznak
A barokk angyalok.
 
A gyertyák rendre gyúlnak,
A minisztráns gyerek,
Mint bárány a mezőben
Csenget. Az árny dereng.
 
Hideg kövön anyókák
Térdelnek. Ifju pap
Magasba fölmutatja
Szelíden az Urat.
 
Derűs hit tűnt malasztját
Könnyezve keresem.
Ó gyönyörű gyerekség,
Ó boldog Betlehem!

Advent 15. napja van ma!
Kinyílt hát a Falu Adventi Ablakos Kalendáriumának tizenötödik ablaka.
Aki útrakelne, hogy felkeresse a mai napunk fénylő ablakát keresse azt az Arany János utcában.
https://www.facebook.com/groups/126959344697736/permalink/1901926870534299/