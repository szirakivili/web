Árpád utca
Szabolcska Mihály:
Egy nap, meg egy este...

Egy nap, meg egy este
Minden esztendőben
Szeretném, ha király
Lehetne belőlem.

Ha nem is, ha nem is
Valami sokáig:
Karácsony szombattól
Karácsony napjáig.

Karácsonyszombatján,
Hogy a csillag támad:
Kinyitnám aranyos,
Gyöngyös palotámat.

Minden elhagyottat
Oda gyűjtögetnék,
Sápadozó árvát
Szárnyam alá vennék.

Ha koldus, ha bűnös,
Nagy birodalmamba'
Szerető szó nélkül
Senki sem maradna.

...karácsony estéjén
Minden esztendőben
Szeretném, ha király
Lehetne belőlem!

Advent 21. napja van ma!
Kinyílt hát a Falu Adventi Ablakos Kalendáriumának huszonegyedik ablaka.
Aki útrakelne, hogy felkeresse a mai napunk fénylő ablakát keresse azt a Árpád utcában.
https://www.facebook.com/groups/126959344697736/permalink/1906249900101996/