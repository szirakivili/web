Vörösmarty utca
Szabolcska Mihály: Karácsony

Van egy nap - nagy nap! - az esztendőbe,
Erőt merít a lelkem belőle.
Te vagy e legszebb nap a világon
Én édes ünnepem, kedves karácsony,
Szép karácsony!

Csupa bűbáj vagy, csupa költészet,
Illesz: valónak, illesz: regének.
Az ember így is, úgy is csak áldjon,
Ünnepek ünnepe, kedves karácsony.
Szép karácsony!

Megszánt az Isten szegénységünkben,
Szolgaságunkban, kevélységünkben.
S lehajolt hozzánk, hogy égbe váltson...
- Te vagy az Úr napja: kedves karácsony,
Szép karácsony!

Óh napok napja, ringass el minket!
Töltsd be jósággal a szíveinket.
Embert az ember testvérnek lásson...
Mintha örök volnál, kedves karácsony,
Szép karácsony!

Mintha nagypéntek több sohsem lenne,
Tövis koszorú főbb nem teremne!
Jer, úgy borúlj ránk, óh édes álom,
Szeretet ünnepe: kedves karácsony,
Szép karácsony!

Advent 22. napja van ma!
Kinyílt hát a Falu Adventi Ablakos Kalendáriumának huszonkettedik ablaka.
Aki útrakelne, hogy felkeresse a mai napunk fénylő ablakát keresse azt a Vörösmarty utcában.
https://www.facebook.com/groups/126959344697736/permalink/1906966190030367/