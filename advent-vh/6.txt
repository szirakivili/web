Csányi György: Télapó kincsei

„Télapó! Télapó!
Hol van a te házad?
Ki adta? Ki varrta
báránybőr subádat?

Meleg, jó szívednek
honnan van a kincse?
Zimankós hidegben
van, ki melegítse?”

Szánomat szélsebes
három pejkó húzza,
kucsmás fenyők között
kanyarog az útja.

Nagy piros szívemnek
jóság a kilincse,
s édesanyák mosolygása
a legdrágább kincse.

Hidegben nem fázom
egyetlenegyszer sem:
az ő bársony pillantásuk
átmelenget engem.

Advent 6. Napja van ma! 
Kinyílt hát a Falu Adventi Ablakos Kalendáriumának 6. ablaka. 
Ma már talán kis mikulás csomagok is díszítik majd bentről.

Aki útrakelne, hogy felkeresse a mai napunk fénylő ablakát keresse azt a Nefelejts utcában! 

https://www.facebook.com/share/p/1Je7Qxckay/