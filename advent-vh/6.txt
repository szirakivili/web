Fő út
Ürögdi Ferenc: Minden ádvent

Minden ádvent kegyelem:
Vétkem jóvá tehetem.

Minden ádvent vigalom:
Isten Úr a viharon!

Minden ádvent érkezés:
Átölel egy drága kéz!

Minden ádvent alkalom:
Győzhetsz saját magadon!

Minden ádvent ítélet:
Így kellene s így élek!

Minden ádvent remegés:
Isten felé epedés!

Minden ádvent ima is:
Uram, fogadj be ma is!

Minden ádvent szeretet:
Betlehembe vezetett,
Köszönd meg hát a csodát:
A világ karácsonyát!

Advent 7. Napja van ma!

Kinyílt hát a Falu Adventi Ablakos Kalendáriumának hetedik ablaka.

Aki útrakelne, hogy felkeresse a mai napunk fénylő ablakát keresse azt a Fő úton, a katolikus templom környékén.
https://www.facebook.com/share/p/1ZKy2vbGR5/