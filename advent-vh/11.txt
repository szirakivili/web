Fő út
Túrmezei Erzsébet:
Betlehemi kenyércsoda

Letekintett az éhező világra
Ő, aki minket öröktől szeret,
S a betlehemi jászol szalmájára
Odatette ínségünket szánva,
Irgalmasan - a Kenyeret.
Azóta évszázadok telnek,
S az a Kenyér ezernek meg ezernek,
Éhezők millióinak elég...
Neked, nekem!
Mindenkinek, aki a pásztorok nyomában eltalál oda,
Ahogyan ők azon a csendes éjen...
Hogy insége örökre végetérjen,
S másokat is boldogan hivogasson
Osztozni az égi Kenyéren.
Betlehemi kenyércsoda!

Advent 12. napja van ma!

Kinyílt hát a Falu Adventi Ablakos Kalendáriumának tizenkettedik ablaka.

Aki útrakelne, hogy felkeresse a mai napunk fénylő ablakát keresse azt a Fő úton a régi pékség környékén.
https://www.facebook.com/share/p/1AWT5gh6vK/